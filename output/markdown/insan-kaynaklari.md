---
url: https://ugurokullari.k12.tr/insan-kaynaklari
title: 
depth: 1
scraped_at: 2026-01-15T16:52:02.202952
---

# İnsan Kaynakları

## İnsan Kaynakları Politikamız

Uğur Okullarının başarı kaynağı insandır ve insan faktörünün ne denli önemli olduğunun farkındayız. Bunun için ilk hedefimiz çalışanlara büyük bir ailenin bireyleri olduklarını ve değerli olduklarını hissettirmektir. Kurumsal başarının devamı ise ancak yüksek motivasyonlu ve kuruma bağlı çalışanlarla mümkündür.

Stratejileri ve iç işleyişi ile proaktif, yenilikçi, gelişim odaklı bir yaklaşım benimseyen İnsan Kaynakları departmanının temel ilkeleri:

* Çalışanların motivasyonlarını ve kuruma olan bağlılıklarını ön planda tutmak,
* Çalışanların kendini sürekli eğitimleri ve geliştirmeleri için olanak sağlamak,
* Çalışanları için kariyer planlaması yaparak verimliliklerini en üst düzeye çıkarmak,
* Çalışanlar için şeffaf ve açık bir yönetim politikası izlemek,
* Çalışanların maddi ve manevi haklarının korunmasını gözetmek,
* Kurumun İnsan Kaynakları Politikasını güncellemek ve geliştirmek.

İşe Alım Süreci

Uğur Okulları, hedef ve ilkeleri doğrultusunda kurumun büyüme hızına ortak olacak, yetkin yöneticilerin doğru pozisyonlara yerleştirilmesi için yıl boyunca aşamalı bir süreç izlenir. Uğur Okulları olarak, işe alım süreçlerinde önem verilen yetkinlikler doğrultusunda işe alım süreci tamamlanır. Yeni mezun ve adaylarımızın değerlendirilmesinde pozisyonun gerekliliklerine uygun olarak aşağıdaki değerlendirme süreçlerinin tümü veya bir bölümü uygulanır;

\*Yetkinlik Bazlı Mülakat

\*Mesleki Kişilik Envanteri

Tüm bu değerlendirmeler neticesinde uygun olan adaylarımıza Uğur Okulları tarafından iş teklifi yapılır ve pozisyona uygun olan aday çalışmaya başlar. Hedefimiz, kişilerin bilgi, beceri ve deneyimlerine bağlı olarak uygun pozisyona yerleşmelerini sağlamaktır.

Uğur Okulları Akademik Kadro Seçme Yerleştirme Süreci

* Uğur Okullarının büyüyen yapısına istinaden akademik kadro ilanları, her yıl tüm branşlar için yayınlanmaktadır, yıl içerisinde oluşan boş pozisyonlara bağlı olarak ilgili branş başvuruları değerlendirmeye alınacaktır.
* Öğretmen ve Eğitim Yöneticileri başvurularının, yenibiris.com web sayfası üzerinden yapılması gerekmektedir.
* Bilgilerde yanlış beyanda bulunulması durumunda, yapılan başvuru geçersiz sayılacaktır.
* Tüm özgeçmişler gizlilik esasları çerçevesinde değerlendirilmektedir.
* Özgeçmiş değerlendirme sürecinde dikkat edilen hususlar:
* Milli Eğitim Bakanlığı atanma koşullarının taşınması,
* Branş uygunluğu,
* Uğur Okulları tarafından belirlenen koşullar doğrultusunda en az 3 yıl öğretmenlik deneyimine sahip olunması (Yalnızca fiili olarak öğretmenlik yapılan süreler dikkate alınır)

Mülakat Süreci

* Özgeçmiş değerlendirme sürecinde yukarıdaki koşulları sağlayan ve özgeçmiş üzerinden uygun bulunan adaylara “yüz yüze mülakat” için telefon ile ulaşılacaktır.
* Mülakatlar, Okul Müdürleri, Birim müdürü ve Müdür Yardımcıları tarafından yapılır.
* Görüşmesi olumlu sonuçlanan aday gerçek sınıf ortamında ders sunumuna davet edilebilir.
* Olumlu olarak değerlendirilen adayların referans kontrol süreci başlatılır.
* Adayların referans bilgisi olarak çalıştığı kurumlardan performansıyla ilgili değerlendirme yapabilecek Okul Müdürü, Müdür Yardımcısı ve/veya Bölüm Başkanı’nın iletişim bilgilerini paylaşması beklenmektedir.
* Adayların iş arama sürecinin, gizlilik çerçevesinde yürütülebilmesi için, referansların da aynı hassasiyeti ve özeni göstermesi beklenmektedir.
* Referans sürecinde beklentileri karşılayan adaylar, teklif görüşmesine davet edilir ve karşılıklı mutabakat sağlanan kişilerle sözleşme imzalanır.

Soru ve önerileriniz için bizimle iletişime geçebilirsiniz:

![](https://ugurokullari.k12.tr/assets/img/loader.png)

![](https://ugurokullari.k12.tr/assets/img/loader.png)

![](https://ugurokullari.k12.tr/assets/img/loader.png)

![](https://ugurokullari.k12.tr/assets/img/loader.png)