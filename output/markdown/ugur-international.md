---
url: https://ugurokullari.k12.tr/ugur-international
title: 
depth: 1
scraped_at: 2026-01-16T16:36:29.590598
---

# Uğur International

![](https://ugurokullari.k12.tr/uploads/2023/10/23/61-1485-535.webp)

#### Yurt Dışı Lise Değişim Programları

Yurt dışında lise okumak isteyen Uğurlu öğrenciler AFS Kültürlerarası Lise Değişim Programları ile dünya üzerinde iş birliği yapılan okullarla gerçekleştirilen öğrenci veya sınıf değişim projelerine katılabiliyor. 2019 yılından bu yana AFS ile yürütülen projeler kapsamında pek çok okulumuzdan öğrencilerimiz lise değişim programlarına katılarak yurt dışında lise eğitimini deneyimleme ve  ülkemize gelen yabancı öğrencilere ev sahipliği yapma fırsatı buluyor.

![](https://ugurokullari.k12.tr/uploads/2023/10/23/62-710-595.webp)

#### Yurt Dışı Üniversite Programları

BUEK ailesinin bir parçası olan Uğur Okulları öğrencileri, BAU Global Eğitim Ağında yer alan yurt dışı üniversitelerinde değişen oranlardaki burs imkanları ile lisans eğitimlerine devam edebilme fırsatı yakalıyor. Dünyanın dört bir yanında eğitim veren BAU Global üniversitelerinde mimarlık, sanat, işletme, iletişim, tasarım, ekonomi, eğitim, mühendislik, sağlık bilimleri, bilgi teknolojileri, hukuk, tıp ve sosyal bilimler alanlarında iki yüze yakın lisans, yüksek lisans ve doktora programı bulunuyor.

![](https://ugurokullari.k12.tr/uploads/2024/01/31/yurt-disi-universite-programlari-1-710-595.webp)

#### Mentora American School Çift Diploma Programı

Uğur Okulları Çift Diploma Programı ile üniversite eğitimine yurtdışında devam etmek isteyen öğrencilerine Amerika Birleşik Devletleri’nde geçerli ikinci bir lise diploması alma imkânı sunuyor. Mentora American School “Çift Diploma Programı”na katılan öğrenciler MEB onaylı lise diplomasının yanında dünyanın önde gelen üniversitelerinde geçerli, saygın ikinci bir lise diplomasının da sahibi oluyor.

![](https://ugurokullari.k12.tr/assets/img/loader.png)

#### Çift Diploma Programı ile Yurt Dışında 19 Üniversiteye Geçiş Hakkı

Çift Diploma Programında başarılı olan öğrenciler, İskoçya'da 5. sırada yer alan ve mühendislik alanında Birleşik Krallık'taki en iyi 20 üniversite arasında bulunan Edinburgh şehrindeki Heriot-Watt Üniversitesi'nin de aralarında bulunduğu anlaşmalı üniversitelere doğrudan geçiş hakkı kazanıyor.

![](https://ugurokullari.k12.tr/assets/img/loader.png)

#### İngiltere Yaz Okulu

U Makes U Global felsefesi ile gerçekleştirdiğimiz yaz okulu programları ile öğrencilerimiz uluslararası bir ortamda İngilizce dersleri ile dil becerilerini desteklerken İngilizcenin olabilecek en doğal ortamlarında katıldıkları gezi ve turlarla pratik yapma şansına sahip oluyorlar. Uğurlu öğrenciler, İngiltere’nin Londra, Oxford, Greenwich ve diğer önemli merkezlerinde bulunan seçkin dil okullarında hem eğitici hem vizyon geliştirici hem de eğlenceli ikişer haftalık İngilizce kampları ile verimli bir yaz okulu deneyimi yaşıyor.

![](https://ugurokullari.k12.tr/assets/img/loader.png)

#### Yurt Dışı ve Yurt İçi Geziler

Yurt dışı ve yurt içi gezilerle öğrenciler, yabancı dillerini pekiştirme imkanı bulurken, farklı kültürleri tanıyarak bakış açılarını geliştirirler. Planlanan yurt dışı gezileri arasında öğrencilere unutulmaz bir deneyim kazandıracak programlar bulunur. Bu programlar ile öğrenciler, yeni tanışacakları kişiler ile kültür alışverişi yapabilir, yabancı dil becerilerini geliştirebilir ve uluslararası bir deneyim kazanarak eğitimlerine devam edebilirler.

![](https://ugurokullari.k12.tr/assets/img/loader.png)

Uğur Okulları